<p>Цей інструмент допомогає створити правильне ліцензійне повідомлення для вільноліцензованих 
    зображень. Таке ліцензійне повідомлення потрібне, якщо ви хочете повторно опублікувати чи 
    використати зображення під вільною ліцензією у спосіб, який вимагає дозволу від правовласника, 
    згідно з законодавством про авторські права. Публікація в юридичному сенсі стається, наприклад, 
    під час розміщення зображень у своєму блозі чи в соціальних мережах, а також при використанні 
    зображень у друкованих виданнях, що призначені для публічного розповсюдження. Якщо ви маєте 
    намір використовувати зображення суто приватно, в колі друзів і сім'ї, ви не зв'язані жодними 
    умовами ліцензійних угод, а значить, ліцензійне повідомлення не потрібне. Однак ми б радили 
    все одно подавати ліцензійне повідомлення, оскільки не-юристам може бути складно розгледіти 
    межу суто приватного використання. Приватне використання, у загальному розумінні, це, наприклад, 
    надсилання зображення електронною поштою друзям або використання надрукованого зображення для 
    декорації власного помешкання.</p>
<p>Інші <a href="https://en.wikipedia.org/wiki/Limitations_and_exceptions_to_copyright"
    target="_blank">юридичні винятки</a> зі строгих вимог до отримання дозволу від правоволасника 
    стосуються повторного використання в наукових публікаціях чи як цитат. У таких випадках, ви 
    вільні обирати, чи хочете виконати лише встановлені вимоги (наприклад, стандарну вимогу про 
    вказання джерела цитати), чи умови ліцензії Creative Commons.</p>
